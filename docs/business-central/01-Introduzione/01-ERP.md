---
sidebar_label: 'ERP'
---

# ERP: Enterprise Resource Planning

### Agenda
* Cos'è un ERP
* Vantaggi - Svantaggi
* Storia ERP
* Moduli e processi principali
* Mercato degli ERP
* Programmatore e Consulente  

## Cos'è un ERP?
**ERP**: **Enterprise Resource Planning**, è un sistema di pianificazione delle risorse aziendali, cioè è un software che consente alle organizzazioni di gestire e coordinare i processi aziendali in modo efficiente, integrato e automatizzato.

**Centralizza attività su una piattaforma**: consente di integrare e automatizzare le diverse funzioni aziendali, come la gestione della supply chain, della produzione, della finanza, delle risorse umane e delle vendite, in un'unica piattaforma software.

**Unica fonte di informazioni**: integrano i dati aziendali in un unico database centralizzato che funge da "fonte unica della verità". Ciò significa che i dati sono sempre coerenti e disponibili in tempo reale a tutta l'azienda.

Lo scopo di un ERP è quello di **ottimizzare i processi produttivi e il lavoro delle risorse** tramite automatizzazione, pianificazione e centralizzazione delle informazioni.

Organizzazioni di ogni dimensione, in ogni settore e in tutto il mondo utilizzano sistemi ERP.

## Vantaggi di un ERP
**Migliorare le prestazioni aziendali**: attraverso le numerose **best practice** integrate nell'ERP. Una best practice è una procedura aziendale considerata più efficace ed efficiente in un determinato settore.
Le aziende ridisegnano i processi precedentemente sconnessi, lenti e inefficaci per allinearsi con le best practice in modo da ridurre i costi e aumentare le entrate.

**Fare crescere l'azienda**: i sistemi ERP aiutano con le più famose strategie di crescita, come l'espansione del mercato, la diversificazione dei prodotti e le fusioni, tramite previsione della domanda, regole avanzate sui prezzi, dati sulle vendite e standardizzare delle procedure.

**Facilita il lavoro dei dipendenti** fornendo loro l'accesso in maniera unificata e in tempo reale alle informazioni. Offre anche un'interfaccia utente unificata che migliora la precisione e riduce gli errori.

**Integrazione dei dati**: i dati vengono acquisiti una sola volta e poi condivisi in tutta l'azienda, riducendo il rischio di imprecisioni ed eliminando il tempo dell'invio e controllo tra sistemi.
L'utilizzo di un solo software migliora anche la gestione dei processi, non più distribuiti in diversi applicativi.

**Sostituzione di un vecchio ERP**: questi sistemi possono essere complicati da personalizzare, e l'installazione di fix e aggiornamenti può richiedere tempo e risorse preziose.

## Svantaggi di un ERP

![Vantaggi-erp](/img/business-central/advantages-erp.png)
   
   I **dipendenti potrebbero opporsi** agli adeguamenti organizzativi, alle modifiche ai processi aziendali e alla formazione aggiuntiva, o sostenere che il sistema è troppo impegnativo o restrittivo, e finire per utilizzare soluzioni non produttive come fogli di calcolo o vecchi sistemi. È  necessaria un'imposizione dell'alto per stabilire che il sistema ERP è una priorità e per allocare risorse sufficienti per la sua implementazione. 

Sono **software sofisticati e complessi**, che possono richiedono il pagamento di costosi system integrator. Spesso le aziende fanno fatica a prendere il controllo della tecnologia ed ad utilizzarla per ottimizzare i processi aziendali. La complessità data dalle varie funzionalità, opzioni e setup può mettere in crisi le aziende più semplici.

I sistemi ERP possono **costare milioni** specialmente per grandi aziende internazionali, e richiedono anche una costante manutenzione per mantenerlo aggiornato e stabile, tramite un abbonamento annuale.

**Standardizzazione**: discussa prima come un vantaggio, può anche essere uno svantaggio se questa rigidità è diversa o va contro la cultura e le aspettative dell'azienda.

## Storia degli ERP

![story-erp](/img/business-central/story-erp.png)

L'ERP ha le sue radici negli anni **'60** quando i produttori utilizzavano **sistemi di controllo** per garantire adeguati livelli di scorte in **inventario** e avvertivano i supervisori quando era necessario rifornirle e quanto ordinare. 

Negli anni **'70**, questi programmi sono evoluti in sistemi di **pianificazione dei requisiti di materiali (MRP)**: software utilizzato dalle aziende manifatturiere per calcolare in modo più preciso quali materie prime e componenti sono richiesti, in quale momento e in quali quantità, per soddisfare il programma di produzione dei beni finiti.

Negli anni **'80** i produttori si resero conto di avere bisogno di un software che potesse anche integrarsi con la contabilità e le previsioni della domanda. Così, il software MRP si evolse in sistemi di **pianificazione delle risorse di produzione (MRP II)**. Mentre la funzionalità MRP termina alla ricezione della merce, MRP II incorpora il processo produttivo fino al molo di spedizione. Questo flusso aziendale include la pianificazione della produzione, la programmazione della capacità delle macchine e il controllo di qualità.

Negli anni **'90**, l'MRP II si è evoluto in **ERP**. La principale differenza è che i sistemi MRP II sono spesso applicazioni autonome, mentre i sistemi ERP comprendono la funzionalità MRP II più altri moduli, come risorse umane, vendite, distribuzione e project management. Mentre i sistemi MRP II gestiscono solo le esigenze di inventario delle aziende di produzione, i sistemi ERP gestiscono tutte le risorse di un'impresa e supportano tipologie diverse di industrie. I sistemi ERP sono diventati un "must have" per tutte le aziende che vogliono diventare più competitive, ottimizzando i processi in maniera più efficace ed efficiente.

Negli anni **2000** l'ERP si è evoluto in **extended ERP (ERP II)**, che include moduli aggiuntivi che integrano le funzionalità principali, e l'architettura tecnica che supporta il sistema è cambiata dai computer mainframe degli anni '80 al modello client-server dei giorni nostri.

L'ultima evoluzione dell'ERP è il **Postmodern ERP**. Esso si riferisce a una strategia in cui le aziende sostituiscono i loro sistemi ERP legacy, monolitici e altamente personalizzati con una combinazione di moduli basati su cloud e on-premise che sono debolmente accoppiati e possono essere facilmente scambiati secondo necessità.

## Moduli di un ERP
I sistemi ERP sono venduti a **moduli**, cioè applicazioni software connesse tra loro che **gestiscono processi aziendali chiave**, come la contabilità o la produzione. 
 
**Core**: principali moduli che forniscono funzionalità di base per la gestione di un'azienda. Questo include la gestione finanziaria, la catena di approvvigionamento, le risorse umane, la gestione delle relazioni con i clienti. Il core è la parte centrale e fondamentale del sistema ERP

**Soluzione su misura**: i moduli specifici inclusi in un particolare sistema ERP possono variare in base alle dimensioni dell’azienda e alle sue esigenze. Questa flessibilità consente alle aziende di acquistare solo i componenti di cui hanno bisogno.

**Soluzioni verticali**: l’architettura modulare ha il vantaggio di consentire ai fornitori di ERP di creare prodotti per specifiche industrie, esse comprendono più sotto-moduli o componenti.

Integrando tutte le funzioni aziendali in un singolo sistema, le organizzazioni possono semplificare i processi, ridurre la duplicazione dei dati, migliorare l'analisi aziendale e prendere decisioni più informate.

![core-erp](/img/business-central/core-erp.png)

## Processi Principali
**Financial management**: gestisce le attività di contabilità generale, la gestione dei conti, la fatturazione, la gestione monetaria dell'inventario e le attività finanziarie dell'azienda.

**Supply chain management (SCM)**: elaborazione ordini di vendita, definizione dei prezzi, pianificazione ordini di acquisto, gestione dell'inventario, per le scorte di beni e materiali e gestione del magazzino, inclusi ricezione, stoccaggio e spedizione.

**Manufacturing**: gestione dell'intero ciclo di vita del prodotto, dalla pianificazione alla produzione. Progettazione del prodotto, struttura dei componenti e flusso dei processi di produzione. Pianificazione della capacità e dei requisiti di fornitura. Schedulazione della produzione, esecuzione e tracciamento delle quantità e dei costi, monitoraggio delle risorse.

**Project management**: gestisce le finanze del progetto, tramite pianificazione del budget e tracciamento dei costi, pianifica le attività e gestisce le risorse del progetto.

**Human resource management**: gestisce l'assunzione, la formazione, il pagamento e la gestione dei dipendenti dell'azienda.

**Customer Relationship management (CRM)**: gestisce la gestione dei contatti con i clienti e il supporto post-vendita.

## Mercato ERP
Il mercato degli ERP è stimato a 43 miliardi di dollari nel 2020 e si prevede che raggiungerà i 117 miliardi di dollari entro il 2030, con un tasso di crescita annuo composto del 10,0%. L'aumento del mercato degli ERP può essere attribuito all'interesse crescente delle piccole e medie imprese e allo sviluppo di nuove applicazioni ERP per piattaforme cloud e mobili. 

Non tutti i fornitori di ERP offrono la stessa qualità di software, che può essere divisa in tre categorie in base a criteri specifici:

![mercato-erp](/img/business-central/mercato-erp.png)

## Analista Programmatore e Consulente Applicativo

### Analista Programmatore
**Funzione**: ha la conoscenza dell’ambiente di sviluppo ed è responsabile della analisi tecnica/scrittura/modifica dei programmi applicativi e delle eventuali modifiche della struttura della base dati.

**Mansioni**:
* Analizzare tecnicamente sulla base delle specifiche funzionali fornitegli dai consulenti applicativi o acquisite direttamente dal cliente e **definire le specifiche tecniche** di realizzazione.
* **Sviluppare programmi** che implementino le specifiche funzionali, comprendendo correttamente la struttura dei programmi e della base dati su cui si è chiamati ad intervenire e ottimizzandone le prestazioni. 
* **Installare gli aggiornamenti e i fix** ai programmi secondo le indicazioni del supporto tecnico.
* Effettuare lo **Unit e Integration Test** sui programmi sviluppati/modificati.
* **Documentare** il proprio lavoro secondo gli standard di documentazione.

### Consulente Applicativo
**Funzione**: conosce una o più aree applicative del sistema ERP e si cura della implementazione e della manutenzione del prodotto attraverso l’esecuzione di analisi, parametrizzazioni, test, formazione e assistenza al cliente sotto la supervisione del PM.

**Mansioni**:
* Acquisire le informazioni relative alle funzioni aziendali dai key user del cliente, **identificando i processi critici**.
* Analizzare le informazioni raccolte per **definire il processo di implementazione** dell’ERP.
* Analizzare e **fornire le specifiche funzionali** ai programmatori per lo sviluppo di nuovi programmi.
* Effettuare il **System Test** dei processi e delle procedure sulla base dei casi prova definiti.
* Effettuare i **corsi di formazione** agli utenti.
* **Assistere gli utenti** nella fase iniziale dell’utilizzo del nuovo sistema informativo.
* Gestire la **documentazione di progetto** di sua competenza.
* Redigere la redazione dei **verbali di riunione** con il cliente, evidenziando le soluzioni adottate con le relative motivazioni.

## Link utili
- [Panoramica](https://learn.microsoft.com/it-it/dynamics365/business-central/dev-itpro/developer/devenv-reference-overview)
- [Learn Microsoft Linguaggio AL](https://learn.microsoft.com/it-it/training/paths/application-foundation-al-language/)
- [Reference Microsoft Linguaggio AL](https://learn.microsoft.com/it-it/dynamics365/business-central/dev-itpro/developer/devenv-programming-in-al)
